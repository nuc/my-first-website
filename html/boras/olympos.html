<!--Author:Achilleas Lefkaditis-->
<html>

<head>

<title>ΕΘΝΙΚΟΣ ΔΡΥΜΟΣ ΟΛΥΜΠΟΥ</title>


</head>

<BODY bgproperties="fixed" TEXT="#FFFFFF"  LINK="#FFFF00" VLINK="#FF0000" BACKGROUND="../../../../~proof1/city/images/back.jpg" >


<h1>
<center>ΕΘΝΙΚΟΣ ΔΡΥΜΟΣ ΟΛΥΜΠΟΥ</center></h1>
<table border="0" width=100%>

<tr>


<td>
<b><u>Έτος ίδρυσης</u></b>:09/06/1938<br>

<b><u>Έκταση πυρήνα</u></b>: 3.988 εκτάρια<br><br>

Στην ανατολική πλευρά της Κεντρικής Ελλάδας, κοντά στο Λιτόχωρο στο νομό Πιερίας, βρίσκεται το ψηλότερο βουνό της Ελλάδας, ο Όλυμπος, η μυθική κατοικία των αρχαίων θεών.

Στους ορεινούς όγκους, τα οροπέδια και τα φαράγγια του φιλοξενεί πάνω από 1.700, πολλά σπάνια και ενδημικά, φυτικά είδη, μέσα σε ένα φυσικό περιβάλλον υψηλής αισθητικής αξίας και ορειβατικού ενδιαφέροντος.

Το 1981 κηρύχθηκε από την UNESCO ως Απόθεμα της Βιόσφαιρας(Biosphere Reserve).

Ο Δρυμός αρχίζει από υψόμετρο 600 μ. και φθάνει ως την κορυφή Πάνθεο ή Μύτικας (2.917 μ). Μερικές άλλες υψηλές κορυφές είναι το Σκολιό (2.911 μ), ο Θρόνος του Δία ή Στεφάνι (2.909 μ), ο Αγ. Αντώνιος (2.817 μ) κ.λ.π.

</td>

<td>

<img src="../../../../~proof1/city/images/olympos1.jpg"  alt="olympos">

</td>


</tr>



<tr>


<td>

<img src="http://users.otenet.gr/~proof1/city/images/olympos.jpg"  alt="olympos1">

</td>

<td>
Η φυτοκάλυψη, από τα χαμηλότερα προς τα ψηλότερα, ξεκινά με λιγοστούς θαμνώνες από είδη της μεσογειακής
μακκίας (πουρνάρια, κουμαριές, κέδρα, ρούδια, κ.λ.π.), μαζί με συστάδες ή άτομα φυλλοβόλων και
κωνοφόρων δέντρων [πουρνάρια, αριές, κουμαριές, φιλίκια, ρείκια, ρούδια, γαύρους, σφεντάμια,
φτελιές, κέδρα και είδη πεύκων (Pinus sp.) και ελάτης (Abies botissii regis)]. Στις ρεματιές
αναπτύσσονται πλατάνια, ιτιές, σκλήθρα και άλλα παραποτάμια είδη. Λίγο ψηλότερα υπάρχουν δάση δρυών
με είδη Quercus pubescens και Q. conferta. Τις ψηλότερες και δροσερότερες περιοχές καλύπτουν δύο είδη
οξιάς, η Fagus moesieca και η F. silvatica ενώ τις ξηρότερες και ηλιόλουστες η μαύρη πεύκη (
Pinus nigra. Το άλλο είδος πεύκου του Ολύμπου το ρόμπολο (Pinus heldreichii) δημιουργεί μεγάλα
δάση που φθάνουν ως τα υποαλπικά λιβάδια. Εντυπωσιακή είναι εδώ η παρουσία του κόκκινου κρίνου
(Lilium chalcedonicum).

</td>

</tr>

<tr>


<td>
Στην υποαλπική περιοχή, τα χλοερά λιβάδια στα οποία κυριαρχούν είδη όπως η Viola heterophylla,
Festuca sp., Alopecurus sp., Carex sp., Saxifraga sp., Sedum sp., Arenaria sp., Viola sp., Linaria
sp., Geranium sp., κ.λ.π., εναλλάσσονται με εκτάσεις φρύγανων και ημίθαμνων από είδη των γενών
Astragalus, Berberis, Daphne, Buxus, Juniperus κ.α. Από τα 23 και πλέον ενδημικά είδη, όπως η
Potentilla deorum, Genista sakellariadis, Campanula oreadum, Cerastium theophrastii κ.α., ξεχωριστή
επιστημονική σημασία έχει το είδος Jankea heldreichii, που αποτελεί λείψανο της παγετωνικής περιόδου.

</td>

<td>

<img src="../../../../~proof1/city/images/zonaria.jpg"  alt="olympos2">

</td>


</tr>

<tr>


<td>

<img src="../../../../~proof1/city/images/luki.jpg"  alt="olympos3">

</td>

<td>
Επίσης η πανίδα του δρυμού είναι αρκετά πλούσια. Η ποικιλότητα βιοτόπων σε διαφορετικά υψόμετρα
προσφέρει ιδανικές συνθήκες για πολλά είδη θηλαστικών, συμπεριλαμβανομένων μεγάλων και μικρότερων σαρκοφάγων, φυτοφάγων, αρπακτικών, κ.λ.π. Ένα μικρό κοπάδι από αγριόγιδα (Rupicapra rupicapra) ζει στις βραχώδεις περιοχές του Δρυμού. Η πτηνοπανίδα είναι επίσης ποικίλη και πλούσια εκπροσωπούμενη κυρίως από δασόβια και θαμνόβια πουλιά, καθώς και από είδη της αλπικής ζώνης. Στην περιοχή ενδιαιτάται τουλάχιστον ένα ζευγάρι γυπαετού (Gypaetus barbatus), καθώς και γύπες (Gyp fulvus), χρυσαετοί (Aquila chrysaetos), μπούφοι (Bubo bubo), πολλά είδη δρυοκολάπτη μεταξύ των οποίων το σπάνιο είδος τριδάκτυλος (Picoides tridactylus). Ικανοποιητικά εκπροσωπούνται επίσης είδη της αλπικής ζώνης όπως: η σβαρνίστρα (Tichodroma muraria), ο χιονόστρουθος (Montifringilla nivalis), ο χιονοψάλτης (Prumella collaris) κ.λ.π.

Ο Όλυμπος είναι πλούσιος επίσης σε ερπετά, αμφίβια και έντομα (ιδιαίτερα πεταλούδες) κ.λ.π.,
αν και τα είδη αυτά δεν έχουν μελετηθεί ακόμη αρκετά. Στο Δρυμό υπάρχουν 6 καταφύγια ορειβατών.
Φιλοξενία μπορεί να γίνει στο καταφύγιο του Ε.Ο.Σ. Λιτοχώρου στη θέση &quot;Mπαλκόνι&quot; στα
2.100 μ. υψόμετρο (τηλ. 0352-21800).Ο μοναδικός αυτοκινητόδρομος που οδηγεί στον δρυμό, συνδέει
το Λιτόχωρο με τη θέση Πριόνια στα 1.000 μ. υψόμετρο.
</td>

</tr>
</table>
<br>
<br>
<br>

<CENTER>
<FONT SIZE="4"><a href="../../../../~proof1/city/html/boras/tableolympos.html"  target="home"><b>Πίνακας</b></a><b> με αναλυτικά στοιχεία.</b></font>
<BR><BR>
<a href="../../../../~proof1/city/html/boras.html"  target="home"><img border="0" src="../../../../~proof1/city/images/back.gif" ></a>
</CENTER>
</body>
</html>